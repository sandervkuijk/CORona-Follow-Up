# CORona-Follow-Up (CORFU)

CORFU brengt 7 cohortstudies bij elkaar om aanhoudende klachten en kwaliteit van leven na COVID-19 infectie in kaart te brengen, de pathofysiologie van aanhoudende klachten in kaart te brengen, en een predictiemodel voor de kans op aanhoudende klachten te ontwikkelen. Een door de stichting EuroQol ontwikkelde basisvragenlijst, reeds in gebruik verschillende (inter)nationale studies naar long COVID wordt benut, en waar nodig aangepast.
Patiënten met doorgemaakte infectie, zowel thuis als gehospitaliseerd, en gezonde controles, krijgen op vaste momenten gerekend na de eerste behandeling (3m, 6m, 12m, 24m) een digitale vragenlijst die items bevat over onder meer symptomen en klachten, kwaliteit-van-leven, sociale relaties, en participatie. Deze vragenlijst is samengesteld in 2 lopende studies met grote Nederlandse inbreng (POPCORN, CAPACITY), en internationaal afgestemd (WHO, Global Burden of Disease centrum
Seattle).
Workpackage (WP) 1 beschrijft het voorkomen van aanhoudende klachten, klachtensamenhang en kwaliteit van leven over de tijd, en de ontvangen herstel- en nazorg en zelfzorgactiviteiten. Daarnaast identificeren wij fenotypen van aanhoudende klachten. WP 2 analyseert de pathofysiologie op basis van bestaande kennis en hypothesen, en de fenotypes uit WP 1. WP 3 ontwikkelt een predictiemodel ontwikkeld om de kans op aanhoudende klachten te kunnen schatten. Predictoren van chroniciteit worden geselecteerd uit bestaande literatuur en WP 1 en WP 2. Afzonderlijke cohortinformatie biedt gerichte verklaringsmogelijkheden. WP4 combineert de activiteiten tbv de vraagharmonisatie, de digitale enquêtering zelf (over de cohorten heen), zorgkosten data, en een prototype patiëntenplatform. Daarnaast wordt in 1 centrum een patiënten-platform-prototype aangepast om op eenvoudige manier de patiënt - via een individuele login - te kunnen informeren over diens situatie en beloop.